# Записки молодого аспіранта

> Покроковий гайд для аспірантів КПІ ім. Ігоря Сікорського, які готуються до захисту дисертації PhD. Автор: Віталій Бабенко, 2025.

---

## Зміст

- [Вступ](#вступ)
- [I. До Нового року](#i-до-нового-року)
  - [Готовність дисертації](#готовність-дисертації)
  - [Публікації](#публікації)
  - [Вибір членів РСВР](#вибір-членів-рсвр)
  - [Фіналізація дисертаційної роботи](#фіналізація-дисертаційної-роботи)
  - [Мої особисті побажання](#мої-особисті-побажання)
- [II. Після Нового року — процедура захисту](#ii-після-нового-року--процедура-захисту)
  - [Етап №1 — Кафедра/факультет](#етап-1--кафедрафакультет-орієнтовно-до-кінця-лютого)
  - [Етап №2 — Служба вченого секретаря](#етап-2--служба-вченого-секретаря-орієнтовно-до-кінця-червня)
  - [Етап №3 — Після Вченої ради КПІ](#етап-3--після-вченої-ради-кпі)
- [III. Період пост-захисту](#iii-період-пост-захисту)

---

## Вступ

Якщо ти читаєш це — значить ти почав підготовку до захисту дисертації в КПІ ім. Ігоря Сікорського. Вітаю! Поки є можливість радіти (оскільки все найгірше тільки попереду), введу тебе у курс справ — яким чином цей захист відбувається, що за чим іде, які є підводні камені, та як зекономити час.

### Перед початком раджу ознайомитись

- [normative-docs.md](normative-docs.md) — перелік основних нормативних документів (хоча б поверхнево)
- [2 - Зразки документів для PhD](2%20-%20Зразки%20документів%20для%20PhD%20(з%20сайту%20ВР%20КПІ)/) — шаблони основних документів з сайту Вченої ради КПІ (актуальні станом на літо 2025, рекомендую перевірити, чи не оновились)
- [3 - Приклади документів для PhD](3%20-%20Приклади%20документів%20для%20PhD/) — приклади документів, підготовлених Віталієм Бабенком

---

## I. До Нового року

### Готовність дисертації

З вересня-жовтня в тебе починається 4 курс. Офіційно процедура захисту дисертації триває з 01 січня по 30 вересня 4-го року навчання в аспірантурі, тобто до 9 місяців. Це означає, що ти вже маєш потроху закінчувати з дисертацією — текст має бути на передфінальному етапі, і ти можеш ознайомити його хоча б з науковим керівником.

Корисні посилання:
- [Вимоги до дисертації (Наказ МОН № 40)](https://zakon.rada.gov.ua/laws/show/z0155-17)
- Освітньо-наукова програма твоєї спеціальності (для "122 — Комп'ютерні науки" рекомендована кількість сторінок основної частини — від 110 до 140, див. [7.pdf](1%20-%20Нормативні%20документи/7.pdf))

### Публікації

У тебе мають бути вже готові мінімум **3 публікації** (2 статті в одному номері, а також матеріали конференцій — не підходять) за темою дисертації:

| Тип публікації | Кількість "балів" |
|---|---|
| Стаття в Scopus (Q4) | 1 |
| Стаття в Scopus (Q1-Q3) або Web of Science | 2 |
| Стаття у фаховому виданні України категорії Б (≤ 2 авторів) | 1 |
| Стаття у фаховому виданні України категорії Б (> 2 авторів) | 0.5 |
| Патент на винахід | 1 |
| Одноосібний розділ в монографії | 1 |
| Одноосібний розділ в монографії Scopus / WoS | 2 |

Якщо в тебе ще не 3 публікації — поквапся. Часу ще вистачає до Нового року, але ніхто не застрахований від "швидкості" редакції журналу.

### Вибір членів РСВР

**Найголовніше, що тобі треба знати, і про що не говорять вслух** — тобі треба визначитись з потенційним складом "комісії" (захисної ради), або, як її офіційно називають — **разова спеціалізована вчена рада (РСВР)**.

До її складу входять:
- **Голова ради** (має бути доктором наук) — працівник КПІ
- **2 рецензенти** (хоча б кандидати / доктори філософії) — працівники КПІ
- **2 опоненти** (хоча б кандидати / доктори філософії) — працівники інших закладів освіти/науки

> Якщо складно знайти 2 рецензентів в КПІ, то альтернативний склад: Голова ради + 1 рецензент + 3 опоненти.

**Головна умова при пошуку** — наявність суміжних ключових слів між твоєю дисертацією (їх має бути не більше 15) та 3 публікаціями потенційного члена ради за останні 5 років. При цьому діють ті ж правила підрахунку публікацій (стаття в Scopus Q3 = 2 публікації).

> **Важливо:** у тебе та твого наукового керівника не повинно бути спільних публікацій з потенційними членами ради!

Список ключових слів деяких кандидатур ти можеш подивитись у файлі [Ключові слова потенційних членів РСВР.xlsx](Ключові%20слова%20потенційних%20членів%20РСВР.xlsx).

#### Потенційні кандидатури

> Ці кандидатури орієнтовані здебільшого на аспірантів кафедри біомедичної кібернетики або тих, чия тема пов'язана з аналізом медичних зображень.

| ПІБ | Ступінь | Ролі | Посада | Рекомендація |
|---|---|---|---|---|
| Аушева Наталія Миколаївна | д.т.н. | голова, рецензент | зав. каф. цифрових технологій в енергетиці | рекомендую, але з обережністю |
| Мухін Вадим Євгенійович | д.т.н. | голова, рецензент | зав. каф. системного проєктування | дуже рекомендую |
| Шаповалова Світлана Ігорівна | к.т.н. | рецензент | доцент каф. цифрових технологій в енергетиці | дуже рекомендую |
| Попов Антон Олександрович | к.т.н. | рецензент | доцент каф. електронної інженерії | дуже рекомендую |
| Степашко Володимир Семенович | д.т.н. | опонент | зав. відділу, Інститут ІТ та систем НАН України | якщо є МГУА — рекомендую |
| Висоцька Олена Володимирівна | д.т.н. | опонент | зав. каф., НАУ "ХАІ" | не рекомендую, але підходить за ключовими словами (медицина) |
| Федорін Ілля Вікторович | к.ф.-м.н. | рецензент | доцент каф. біомедичної кібернетики | рекомендую (медицина) |
| Іванько Катерина Олегівна | к.т.н. | рецензент | доцент каф. електронної інженерії | дуже рекомендую (медицина) |
| Шликов Владислав Валентинович | д.т.н. | голова, рецензент | зав. каф. біомедичної інженерії | може підійти (медицина) |

**Лайфхак:** ключові слова дисертації можна "підлаштувати" під ключові слова публікацій членів РСВР. Але треба бути впевненим, що вони дійсно відповідають темі, і що ці люди будуть в твоїй раді (домовлятися з ними, за традицією, має науковий керівник).

### Фіналізація дисертаційної роботи

Існує "ритуал" — ти надсилаєш попередньо готовий варіант дисертації потенційним членам захисної ради **перед Новим роком** (не пізніше січня), щоб був час виправити зауваження. Голові слати не потрібно — головне рецензенти та опоненти.

Також **перед Новим роком** ти маєш провести **локальну доповідь на кафедрі** — продемонструвати колегам, що в тебе все готово. Головна задача — отримати ухвалення, що дисертація готова і можна починати процедуру захисту.

### Мої особисті побажання

Раджу "дописати" дисертацію хоча б у **листопаді**. Не обов'язково, щоб вона була ідеальною — це має бути "шматок" Ворду, написаний від Вступу до Списку літератури, в якому ти висвітлюєш все, що зробив. А вже потім, коли визначишся зі складом РСВР — надішлеш їм чорновий варіант. Вони висловлять зауваження, по яким ти "доб'єш" дисертацію до кінця. Це займе час, але це необхідний ритуал, який потім обов'язково зіграє на руку.

---

## II. Після Нового року — процедура захисту

> Всі етапи описані також у [5.pdf](1%20-%20Нормативні%20документи/5.pdf)

### Етап №1 — Кафедра/факультет (орієнтовно до кінця лютого)

#### Січень

1. **Замовити довідку про виконання ОНП** на факультеті (в деканаті) та після оформлення отримати її у відділі аспірантури. Заяви: [заява аспіранта](2%20-%20Зразки%20документів%20для%20PhD%20(з%20сайту%20ВР%20КПІ)/1%20-%20заява%20аспірант_нова.docx), [заява для отримання ОНП](3%20-%20Приклади%20документів%20для%20PhD/Етап%20№1%20-%20Кафедра-факультет/1%20-%20Заява%20для%20отримання%20ОНП.docx). Порядок: [PDF](2%20-%20Зразки%20документів%20для%20PhD%20(з%20сайту%20ВР%20КПІ)/1%20-%20Порядок_отримання_довідки_аспірантами.pdf).

2. **Відправити запит на довідку від НТБ ім. Г.І. Денисенка** на адресу **science@library.kpi.ua**. Зразок: [Довідка НТБ](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%201_Довідка-підтвердження%20з%20НТБ%20ім.%20Г.І.Денисенка.docx) | Приклад: [Довідка від бібліотеки](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/6%20-%20Довідка%20від%20бібліотеки.docx)
   > **Warning:** На час подання всі роботи повинні бути опубліковані; публікації наводяться з ISSN і DOI; матеріали конференцій (навіть Scopus/WoS) не можуть прирівнюватися до фахового видання і в довідці НТБ не зазначаються.

3. **Отримати висновок від наукового керівника**, засвідчений у відділі кадрів. Зразок: [Висновок керівника](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%202_Висновок%20керівника.docx) | Приклад: [Висновок](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/4%20-%20Висновок%20керівника.docx)

4. **Звернутись з заявою до декана** щодо отримання висновку про наукову новизну. Зразок: [Заява декану](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%203_Заява%20до%20декана%20або%20директора%20про%20семінар_.doc) | Приклад: [Заява](3%20-%20Приклади%20документів%20для%20PhD/Етап%20№1%20-%20Кафедра-факультет/2%20-%20Заява%20декану.doc)
   > Цей документ є формальністю — подавати його потім нікуди не потрібно.

#### Лютий

5. **Перевірка на оригінальність** — звернутись до відповідального на кафедрі та надати дисертацію в електронному вигляді. Експерт готує довідку про оригінальність. Зразок: [Експертний висновок](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%204_Експертний%20висновок%20на%20плагіат.doc) | Приклад: [Довідка](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/7%20-%20Довідка%20про%20оригінальність.docx)
   > **Warning:** Після перевірки на антиплагіат змін робити вже не можна! Можливо, краще спочатку провести передзахист, а вже потім перевіряти.

6. **Сформувати пропозиції щодо складу РСВР**. Зразок: [Відомості про РСВР](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%205_Відом._про%20голову%20та%20членів%20разової%20СВР_%20_.doc) | Приклад: [Відомості](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/9%20-%20Відомості%20про%20спецраду%20(максимум%203%20публікації).doc)

7. **Перевірити наявність членів РСВР у базі ЄДЕБО** — через вченого секретаря (email: v_rada@kpi.ua або каб. 156-1).

8. **Провести передзахист** (публічна презентація наукових результатів). Обов'язково запросити потенційних членів РСВР. Приклад презентації: [Передзахист](3%20-%20Приклади%20документів%20для%20PhD/Етап%20№1%20-%20Кафедра-факультет/Бабенко_Передзахист_21_02.pptx)
   > **Warning:** Термін розгляду дисертації у структурному підрозділі — не більше 1 місяця з дня подання заяви декану.

9. **Отримати висновок про наукову новизну** — підписується завідувачем кафедри та затверджується проректором з навчальної роботи. Зразок: [Висновок кафедри](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%206_Висновок%20кафедри%20ЗМІНИ.doc) | Приклад: [Витяг кафедри](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/8%20-%20Витяг%20кафедри.doc)
   > **Warning:** Висновок надається не пізніше двох тижнів з дня презентації.

10. **Отримати підписані згоди членів РСВР**, засвідчені у відділі кадрів. Зразок: [Згода](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%208_Згода%20ЗМІНИ!!!.doc) | Приклади: дивись папку [Етап №2](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/)
    > **Порада:** Подавайте проректору на підпис одразу весь пакет (витяг кафедри + згоди). Забрати підписані документи можна на наступний день.

---

### Етап №2 — Служба вченого секретаря (орієнтовно до кінця червня)

Не пізніше ніж **протягом двох тижнів** з дня отримання позитивного висновку потрібно звернутись до Служби вченого секретаря зі списком документів:

| № | Документ | Зразок | Приклад | Статус у Бабенка |
|---|---|---|---|---|
| 1 | Копія першої сторінки паспорта | — | — | ✅ |
| 2 | Копія диплома про вищу освіту | — | — | ✅ |
| 3 | Довідка про виконання ОНП | — | — | ✅ |
| 4 | Висновок наукового керівника | [Зразок 2](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%202_Висновок%20керівника.docx) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/4%20-%20Висновок%20керівника.docx) | ⚠️ зауваження щодо типів публікацій та нумерації |
| 5 | Відомості про наукові публікації | [Зразок 7](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%207_Відом._про%20наук.%20публікації%20здобувача_%20_.doc) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/5%20-%20Відомості%20наук%20публікацій.doc) | ⚠️ зауваження щодо типів публікацій та нумерації |
| 6 | Довідка від НТБ ім. Г.І. Денисенка | [Зразок 1](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%201_Довідка-підтвердження%20з%20НТБ%20ім.%20Г.І.Денисенка.docx) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/6%20-%20Довідка%20від%20бібліотеки.docx) | ✅ |
| 7 | Довідка про оригінальність | [Зразок 4](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%204_Експертний%20висновок%20на%20плагіат.doc) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/7%20-%20Довідка%20про%20оригінальність.docx) | ✅ |
| 8 | Висновок про наукову новизну | [Зразок 6](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%206_Висновок%20кафедри%20ЗМІНИ.doc) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/8%20-%20Витяг%20кафедри.doc) | ⚠️ зауваження |
| 9 | Відомості про членів РСВР | [Зразок 5](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%205_Відом._про%20голову%20та%20членів%20разової%20СВР_%20_.doc) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/9%20-%20Відомості%20про%20спецраду%20(максимум%203%20публікації).doc) | ⚠️ один з членів не підійшов |
| 10 | Згоди членів РСВР | [Зразок 8](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%208_Згода%20ЗМІНИ!!!.doc) | Дивись [Етап №2](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/) (файли 10.1–10.5) | ✅ |
| 11 | Заява голові ВР КПІ | [Зразок 9](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%209_Заява%20Голові%20Вченої%20ради%20Університету%20про%20створення%20ради.doc) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/11%20-%20Заява%20голові%20ВР%20КПІ.doc) | ✅ |
| 12 | Переплетена дисертація (друк) | — | — | ⚠️ зауваження до титулки та нумерації |
| 13 | Витяг Вченої ради КПІ | [Зразок 10](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%2010_Витяг%20з%20протоколу%20засідання%20Вченої%20ради%20КПІ_PhD__.doc) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/13%20-%20Витяг%20ВР%20КПІ.doc) | ✅ |
| 14 | Зміна складу РСВР (за потреби) | [Зразок 11](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%2011_Висновок%20кафедри_зміна%20складу_Желяскова%20Т.М.doc) | [Приклад](3%20-%20Приклади%20документів%20для%20PhD/Етап%20№2%20-%20Служба%20Вченого%20секретаря%20КПІ/14%20-%20Зміна%20складу%20РСВР.doc) | ⚠️ |

> **P.S.** Всі документи подаються не пізніше ніж за 10 робочих днів до запланованої дати засідання Вченої ради. Електронні примірники надсилаються одним листом, де також зазначаються дані наукового керівника (ПІП, телефон, email).

#### Що далі

Якщо зауважень немає — відомості про РСВР передаються на Комісію ВР з атестації кадрів. Вчена рада **не пізніше двох місяців** з дня отримання заяви утворює разову раду. Після затвердження РСВР у тебе залишається орієнтовно **2 місяці до захисту**.

---

### Етап №3 — Після Вченої ради КПІ

#### 3.1. Протягом тижня після виходу наказу

Служба вченого секретаря готує **НАКАЗ** про утворення ради та протягом 5 робочих днів розміщує на сайті ВР: дисертацію у PDF/A, інформацію про РСВР, посилання на трансляцію захисту, скан висновку, вносить інформацію до NAQA.Svr та бази УКРІНТЕІ.

**Твої дії:**

1. Підготувати **заяву голові РСВР** про прийняття дисертації до захисту. Зразок: [Заява](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%2012_Заява%20голові%20разової%20СВР%20про%20прийняття%20до%20захисту.doc) | Приклад: [Заява](3%20-%20Приклади%20документів%20для%20PhD/Етап%20№3%20-%20Після%20Вченої%20ради%20КПІ/1%20-%20Заява%20голові%20РСВР.doc)

2. Протягом 5 робочих днів **передати примірник дисертації до НТБ** (попередньо взяти облікову книжку в Службі вченого секретаря) та подати електронний примірник до **репозитарію ELAKPI**.

3. Після отримання **шифру ради** — заповнити **облікову картку дисертації (ОКД) в УКРІНТЕІ**:
   - Код ЄДРПОУ КПІ: **02070921** Національний технічний університет України "Київський політехнічний інститут імені Ігоря Сікорського"
   - Статус роботи: **"Запланована"**
   - Для членів ради зазначити: ПІП (укр. + англ.), місце роботи, науковий ступінь, вчене звання, спеціальність, ORCID
   - Коди тематичних рубрик НТІ — обмежитись 3–4 максимально близькими

> **Warning:** Опоненти та рецензенти мають підготувати відгуки/рецензії протягом **45 календарних днів** з дня оприлюднення інформації про РСВР у системі НАЗЯВО. Поки не сплине **1 місяць** з цієї дати — неможливо внести дату захисту.

#### 3.2. Через місяць після виходу наказу

Не раніше 1 місяця та не пізніше 45 днів з дня оприлюднення РСВР подаєш до Служби вченого секретаря:

1. **Рецензії та відгуки** — засвідчені підписами та печатками (паперовий вигляд). Зразки: [Рецензія](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%2013_РЕЦЕНЗІЯ%20рецензента.doc), [Відгук](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%2014_ВІДГУК%20оф%20опонента.doc) | Приклади: дивись [Етап №3](3%20-%20Приклади%20документів%20для%20PhD/Етап%20№3%20-%20Після%20Вченої%20ради%20КПІ/)

2. **Електронні копії** (PDF/A з КЕП) — надсилаються на **v_rada@kpi.ua**

3. **Службова записка** про дату, час і місце захисту за підписом голови РСВР. Зразок: [Службова](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%2015_Службова%20про%20місце%20та%20час%20захисту_.doc) | Приклад: [Службова записка](3%20-%20Приклади%20документів%20для%20PhD/Етап%20№3%20-%20Після%20Вченої%20ради%20КПІ/3%20-%20Службова%20записка.doc)

> **Warning:** Дата захисту — не раніше ніж через 2 тижні та не пізніше ніж через 4 тижні з дня надходження останньої рецензії/відгуку. У разі відсутності кворуму — перенесення на 2–4 тижні.

**Далі — ЗАХИСТ!** Рішення РСВР: [Зразок](2%20-%20Зразки%20документів%20для%20PhD%20(з%20сайту%20ВР%20КПІ)/Зразок%2016_Рішення%20разової%20СВР_нове_15_05_2024_%20_.docx) | Приклад: [Рішення](3%20-%20Приклади%20документів%20для%20PhD/Етап%20№4%20-%20Після%20захисту/Рішення%20РСВР.docx)

---

## III. Період пост-захисту

Через **3 тижні** після захисту виходить наказ про те, що ти здобув PhD, і з цього моменту ти більше не аспірант.

> **Важливо (2025):** Якщо ти військовозобов'язаний, а війна досі триває — май на увазі, що захиститися потрібно не пізніше середини вересня. Ретельно продумай терміни та перевір ситуацію з відстрочкою (бронню) від мобілізації.

---

**Успіхів тобі з захистом — порви їх там всіх!**
